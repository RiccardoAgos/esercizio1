Maccheroni con bottarga, fiori di zucca e pecorino

Ingredienti:

 320 g di maccheroni,
 1 zucchina scura,
 8 fiori di zucca,
 bottarga di muggine,
 pecorino stagionato,
 olio extravergine di oliva,
 sale.

Preparazione
Iniziate la preparazione dei maccheroni con bottarga, fiori di zucca e pecorino ponendo sul fuoco una capiente pentola di acqua leggermente salata dove lessare i maccheroni. Mondate la zucchina e riducetela a cubetti. Mondate i fiori, tagliatene la base ed aprendoli delicatamente eliminate il pistillo. Tagliateli quindi a listarelle non troppo sottili. Fate scaldare 2 o 3 cucchiai d'olio in una larga padella antiaderente e fatevi rosolare i cubetti di zucchina finch√© teneri. Tre o quattro minuti di cottura saranno sufficienti.
Lessati i maccheroni, scolateli e trasferiteli nella padella con i cubetti di zucchina. Fateli saltare per un minuto o due, mantecando con un poco d'acqua di cottura della pasta, quindi fuori dal fuoco aggiungete i fiori e mescolate con delicatezza.
Suddividete la pasta nei piatti caldi e spolverate con bottarga di muggine e pecorino grattugiato. Servite subito i maccheroni con bottarga, fiori di zucca e pecorino.
